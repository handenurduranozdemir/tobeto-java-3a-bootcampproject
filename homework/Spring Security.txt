Spring Security

Web uygulamalarının güvenliği, kullanıcı kimlik doğrulaması, yetkilendirme ve diğer güvenlik önlemleri nedeniyle hayati önem taşır. Spring Security, Java tabanlı web uygulamalarında güvenlik konularını ele almak için kullanılan bir çerçevedir. Kullanıcıları doğrulama, yetkilendirme ve güvenlikle ilgili diğer görevleri kolayca yönetmenizi sağlar.

Spring Security, bir Spring projesinde güvenlik zorluklarına çözüm sunan bir çerçevedir. Kullanıcı kimlik doğrulaması, yetkilendirme ve saldırılara karşı koruma gibi güvenlikle ilgili görevleri kolaylaştırmak için tasarlanmıştır. Bu çerçeve, kullanıcılar arasındaki farklı erişim seviyelerini yönetme, güvenli iletişim ve oturum yönetimi gibi konularda yardımcı olur.

Temel Kavramlar

Authentication (Kimlik Doğrulama):
Kullanıcı kimlik bilgilerinin doğrulanması işlemidir.
Spring Security, kullanıcı adı ve parola gibi bilgilerle kimlik doğrulama sağlar.

Authorization (Yetkilendirme):
Kimlik doğrulamasından sonra, kullanıcının uygulama içindeki kaynaklara erişim yetkilerini kontrol etme işlemidir.
Roller ve izinler aracılığıyla yetkilendirme sağlanabilir.

Principal ve Granted Authority:
Kimlik doğrulaması sonucu elde edilen kullanıcı bilgilerini temsil eder.
Principal, kimliği doğrulanmış kullanıcıyı temsil ederken, Granted Authority'ler ise kullanıcının sahip olduğu yetkileri ifade eder.

PasswordEncoder:
Kullanıcı parolalarını güvenli bir şekilde saklamak için kullanılır.
Parolaları karmaşıklık ekleyerek hash'ler.
